Σκοπός: 

Η παρούσα μελέτη περιγράφει τις βασικές ενέργειες παραμετροποίησης που πρέπει να γίνουν ώστε η εφαρμογή Pegasus Web App να είναι σε θέση να αποστείλει/παραλάβει τις απαιτούμενες εγγραφές για το myDATA.

Λειτουργία:

H κύρια λειτουργία του myDATA συνοψίζεται στα εξής βήματα:

1. Αποστολή των παραστατικών που εκδίδει η επιχείρηση (ΑΛΠ, τιμολόγια κ.ο.κ.) καθώς και των Συγκεντρωτικών Δαπανών.

2. Παραλαβή και χαρακτηρισμός των παραστατικών που έχουν εκδώσει άλλες επιχειρήσεις για εμάς (τιμολόγια προμηθευτών κ.ο.κ.). Αυτό γίνεται στα εξής βήματα: 
    α. Παραλαβή των εγγραφών των παραστατικών που έχουν εκδώσει άλλες επιχειρήσεις για εμάς (τιμολόγια προμηθευτών κ.ο.κ.)

    β. Αντιστοίχιση (αντίκριση) των παραπάνω με τις σχετικές καταχωρήσεις παραστατικών που έχουμε στον Πήγασο (καθεμία εγγραφή που παραλάβαμε θα πρέπει να αντικριστεί με το αντίστοιχο παραστατικό (πχ τιμολόγιο προμηθευτή) που καταχωρήθηκε από εμάς). Με την αντίκριση γίνεται αυτόματα και ο χαρακτηρισμός τους

   γ. Αποστολή των χαρακτηρισμών των παραληφθέντων παραστατικών στο myDATA

Κάνοντας τις βασικές ρυθμίσεις που περιγράφονται παρακάτω, ο χρήστης θα έχει στη διάθεσή του το βασικό στήσιμο που απαιτείται (χαρακτηρισμοί εγγραφών κ.ο.κ.) ώστε να αποστείλει και να παραλάβει σωστά τις απαιτούμενες εγγραφές.

Βασικές Ρυθμίσεις:

1. Εκτέλεση όλων των αναβαθμίσεων.

2. Στο μενού [Toolbox->Εργαλεία Παραμετροποίησης->Παραμετροποίηση My Data->Βασικές Παράμετροι My Data], καταχωρείτε τα στοιχεία σύνδεσης στο myDATA (User ID, Subcription ID). Tα παραπάνω στοιχεία τα παραλαμβάνετε από το taxisnet. Για περισσότερες λεπτομέρειες σχετικά με τον τρόπο παραλαβής τους, υπάρχει ήδη σχετική μελέτη στο site της ΤΕΣΑΕ.

Αρχικές Τιμές: Χρησιμοποιούνται στις καταχωρήσεις των γραμμών παραστατικών στην περίπτωση που η συγκεκριμένη γραμμή δεν έχει αντιστοίχιση με Χαρακτηρισμό. Είναι χρήσιμο για να αποφύγετε την λεπτομερή αντιστοίχιση Ειδών Αποθήκης με Τύπους Ειδών.
Αν για παράδειγμα τα είδη σας αφορούν σε Εμπορεύματα ορίζετε τους ανάλογους χαρακτηρισμούς.

3. Στο μενού [Toolbox->Eκτελεση Αυτοματισμών], εκτελείτε τον αυτοματισμό [MyData: Επαναφορά αρχικών εγγραφών]. Με τη συγκεκριμένη ενέργεια, δημιουργούνται οι αρχικές εγγραφές για τους πίνακες του myDATA.

4. Στο μενού [Toolbox->Eκτελεση Αυτοματισμών], εκτελείτε τον αυτοματισμό [MyData: Κατέβασμα Βοηθητικών πινάκων]. Με τη συγκεκριμένη ενέργεια, παραλαμβάνονται όλοι οι Βοηθητικοί πίνακες για το myDATA.

5. Στο μενού [Toolbox->Εργαλεία Παραμετροποίησης->Παράμετροι πυρήνα->Βασικές Παράμετροι εφαρμογής], θα πρεπει να συμπληρωσετε τα Στοιχεία της Επιχείρησης. 

Σημείωση: Όσον αφορά την επικοινωνία με το service του myDATA, το πεδίο [ΑΦΜ] είναι υποχρεωτικό.

Ρυθμίσεις ERP
Για να προκύψουν τα παραστατικά myDATA θα πρέπει να έχετε κάνει τις απαραίτητες Αντιστοιχίσεις. Όπως έχει αναφερθεί, τα βασικά στοιχεία που περιέχονται στην εφαρμογή είναι ήδη ρυθμισμένα από το standard σχέδιο που εγκαταστάθηκε με τους παραπάνω αυτοματισμούς.

Σημείωση: Σε περίπτωση που έχετε δημιουργήσει επιπλέον εγγραφές στους πίνακες που περιγράφονται παρακάτω, θα πρέπει να ελέγξετε αν έχουν γίνει οι απαραίτητες αντιστοιχίες και σε αυτές (πχ αν έχετε δημιουργήσει έναν νέο τύπο παραστατικού) και αν είναι απαραίτητο να τις καταχωρήσετε σύμφωνα με τη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/orismos-antistichion-mydata-sto-pegasus-web-app-erp.html .

    Πίνακες παραστατικών/πελατών/προμηθευτών
        [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Πελάτων]

        Η αντιστοίχιση γίνεται με την εγγραφή [myDΑΤΑ: Κατηγορίες Παραστατικών (Προς Αποστολή)]. Όπως αναφέρθηκε και αρχικά, αντιστοιχίζονται τα παραστατικά που εκδίδει η επιχείρηση, ή που καταχωρεί σαν χειρόγραφα και θέλετε να γίνεται η αποστολή τους στο MyDATA. 

b. [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Προμηθευτών]

Η αντιστοίχιση γίνεται με την εγγραφή [Προς Παραλαβή από το myDATA] για τα παραστατικά που εκδίδουν οι προμηθευτές σας και εσείς τα καταχωρείτε στο σύστημά σας.

Σημείωση: Αν εκδίδετε παραστατικά αγοράς (π.χ. Αυτοτιμολόγηση, Αγοράς από Ιδιώτες κ.ο.κ.) θα πρέπει η αντιστοίχιση να γίνει με την εγγραφή [Προς Αποστολή στο myDATA], σύμφωνα με τη μελέτη και την παράγραφο Α5.

c. [Toolbox->Εργαλεία Παραμετροποίησης->Παραμετροποίησης Πελατών->Τρόποι Είσπραξης]

d. [Toolbox->Εργαλεία Παραμετροποίησης->Παραμετροποίησης Προμηθευτών->Τρόποι Πληρωμής Προμηθευτών]

e. [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Διατάξεις Απαλλαγής ΦΠΑ]

Αφορά τις εγγραφές όπου κατά την καταχώρηση παραστατικού, μπορείτε να επιλέξετε το συγκεκριμένο άρθρο βάσει του οποίου προκύπτει η απαλλαγή ΦΠΑ του Συναλλασσομένου, μέσα από το tab [Στοιχεία] και το πεδίο [Διάταξης απαλλαγής ΦΠΑ].

f. [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Φόροι - Κρατήσεις]

Αφορά τις εγγραφές όπου κατά την καταχώρηση παραστατικού, μπορείτε να προσθέσετε τους επιθυμητούς Φόρους / Κρατήσεις μέσα από τις επιλογές που είναι ήδη καταχωρημένες εντός της εφαρμογής από το tab [Φόροι/Κρατήσεις].

2. Πίνακες Αποθήκης

a. [Toolbox->Εργαλεία Παραμετροποίησης->Παραμετροποίηση Αποθήκης->Τύποι Ειδών Αποθήκης]

Με τον παραπάνω ορισμό, μπορείτε να επιλέξετε συγκεκριμένες αντιστοιχίες για κάθε τύπο είδους(ο οποίος θα έχει συνδεθεί με το ανάλογο είδος), ώστε κατά την αποστολή του παραστατικού στο myDATA, να προκύψουν και οι σωστές αντιστοιχίες ανάλογα με τα καταχωρημένα είδη.

Σημείωση: υπενθυμίζεται ότι στις [Βασικές Παραμέτρους myDATA] (βλ. παραπάνω Βασικές Ρυθμίσεις#2), έχουν οριστεί οι αρχικές τιμές χαρακτηρισμών για τις γραμμές στα παραστατικά, σε περίπτωση που κάποιο είδος δεν έχει αντιστοιχιστεί με το σχετικό [Τύπο είδους].

Σημείωση 2: Εφόσον έχετε εκτελέσει όλες τις αναβαθμίσεις, στη λίστα τύπων ειδών έχουν προστεθεί προεπιλεγμένες εγγραφές, οι οποίες έχουν ήδη αντιστοιχιστεί σωστά για το mydata.

ΣΗΜΑΝΤΙΚΟ: Μπορείτε να δείτε περισσότερα για την παραμετροποίηση αντιστοιχιών για τους τύπους ειδών (ρυθμίσεις/παραδείγματα), στη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/tipi-eidon-ke-mydata-sto-pegasus-web-app-erp.html .

b. [Toolbox->Εργαλεία Παραμετροποίησης->Παραμετροποίηση Λογιστηρίου->Κατηγορίες ΦΠΑ]

3. Πίνακες Λογιστηρίου

a. [Toolbox->Εργαλεία Παραμετροποίησης->Παραμετροποίηση Λογιστηρίου->Ορισμός Αποδείξεων]

Αν καταχωρείτε Τιμολόγια ή/και Αποδείξεις Δαπανων θα πρέπει να αντιστοιχίσετε τα συγκεκριμένα παραστατικά με τα ανάλογα myDATA. 
Υπενθυμίζουμε ότι: 
   - τα [Τιμολόγια]  (που είναι αντικριζόμενα) θα πρέπει να τα αντιστοιχίσετε με [Προς Παραλαβή από το myDATA], καθώς θα τα παραλάβετε από το MyDATA και θα πρέπει να χαρακτηριστούν.
   - τις Αποδείξεις, που δεν εκδίδονται ονομαστικά στην εταιρεία σας, θα πρέπει να τα αντιστοιχίσετε με [Προς Αποστολή στο myDATA], καθώς δε θα γίνει παραλαβή τους από το myDATA και θα πρέπει να τα στείλετε σαν Δαπάνες. 

b. [Toolbox->Εργαλεία Παραμετροποίησης->Παραμετροποίηση Λογιστηρίου->Αιτιολογίες Αποδείξεων]

Εδώ έχετε τη δυνατότητα να συνδέσετε κάθε Αιτιολογία Απόδειξης με συγκεκριμένη [Κατηγορία ΦΠΑ](βλ. παράγραφο 2b) καθώς και [Τύπο Αιτιολογίας (ΣΜΕ)](βλ. παράγραφο 2a), ώστε να προκύψουν οι σωστές αντιστοιχίες στο myDATA.

4. Καταστήματα Επιχείρησης

[Toolbox->Εργαλεία Παραμετροποίησης->Παραμετροποίηση Καταστημάτων->Kαταστήματα]

Εφόσον η εγκατάσταση διαθέτει παραπάνω από ένα καταστήματα, θα πρέπει να ορίσετε τη σχετική τιμή στο πεδίο [Κωδικός taxisnet]. Βάσει αυτού του κωδικού , μπορεί να γίνει διαχωρισμός των παραστατικών που ανεβάζετε στο myDATA ανά κατάστημα .

Σημαντική σημείωση: για διαχείριση περισσότερων του ενός καταστημάτων, απαιτείται το module [Καταστήματα] (βλ. σχετικά). Aν η εγκατάσταση αποτελείται από ένα κατάστημα, συνήθως δεν απαιτείται να οριστεί κωδικός taxisnet. Σε περίπτωση που χρειαστεί (εφόσον προηγηθεί συνεννόηση με το λογιστή), μπορείτε να καταχωρήσετε τη σχετική τιμή στο μενού που περιγράφεται στην παράγραφο [Βασικές Ρυθμίσεις#2] και στο πεδίο [κωδικός TaxisNet//αρ. εγκατάστασης].

Έλεγχος Αρχικών Ρυθμίσεων

Στο μενού [Toolbox->Εργαλεία Παραμετροποίησης->Παράμετροι πυρήνα->Αντιστοιχίσεις Κεντρικών Πινάκων (q31)], μπορείτε να δείτε όλες τις αντιστοιχίσεις που έχετε κάνει για τις εγγραφές του Web App με τις κατηγορίες του myDATA. Σε κάθε περίπτωση, θα είναι καλό να συμβουλευτείτε το λογιστή σας για τυχόν απαιτούμενες αλλαγές/προσθήκες.