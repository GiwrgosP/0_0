Σκοπός:

Η παρούσα μελέτη περιγράφει τα απαραίτητα βήματα παραμετροποίησης καθώς και τη διαδικασία τιμολόγησης για τον κλάδο των δικηγόρων, ώστε να γίνεται σωστή αποστολή των παραστατικών που εκδίδονται στο myDATA.

Προϋποθέσεις: 

Για τα παραπάνω, απαιτείται παραμετροποίηση των τύπων ειδών της αποθήκης σας. Μπορείτε να δείτε αναλυτικές οδηγίες σχετικά με την ρύθμιση των τύπων ειδών στη μελέτη /articles/protipes-meletes-i-efarmoges-(pegasus-hermes)/pegasus-ke-mydata/tipi-eidon-ke-mydata-sto-pegasus-web-app-erp.html .

Επίσης, για τον ορισμό αντιστοιχιών πχ στους τύπους ειδών, δείτε τη μελέτη /articles/protipes-meletes-i-efarmoges-(pegasus-hermes)/pegasus-ke-mydata/orismos-antistichion-mydata-sto-pegasus-web-app-erp.html .

Τέλος, για τη δημιουργία φόρων/κρατήσεων, δείτε την επιλογή [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Φόροι - Κρατήσεις].

Στα σημεία όπου αναφέρονται προεπιλεγμένες εγγραφές, αυτές προκύπτουν μετά την εκτέλεση των αυτοματισμών που περιγράφονται στην αρχή της σχετικής μελέτης. Οι συγκεκριμένες εγγραφές (φόροι-κρατήσεις/τύποι ειδών κ.α.) έχουν ήδη ορισμένες αντιστοιχίες myDATA.

ΣΗΜΑΝΤΙΚΟ: Πριν την υλοποίηση θα πρέπει να έχετε και την σύμφωνη γνώμη του λογιστή της εγκατάστασης, καθώς μπορεί να θέλει διαφορετική αντιμετώπιση του θέματος.

Βήματα:

1. Θα δημιουργήσετε:

α. Ένα είδος στο οποιο θα τιμολογείτε το Γραμμάτιο Προείσπραξης. Το είδος αυτό θα έχει ΦΠΑ= 24%.
Ο τύπος του(θα ορίσετε νέο με όνομα πχ [Παροχή Υπηρεσιών//Γραμμάτιο Προείσπραξης]), έχει:

- Χαρακτηρισμοί εσόδων = Έσοδα από Παροχή Υπηρεσιών(+)/(-)
- Χαρακτηρισμοί Ε3 εσόδων = Ε3_561_001 (Πωλήσεις αγαθών και υπηρεσιών Χονδρικές - Επιτηδευματιών)

Σημείωση: για να εμφανιστεί ο παραπάνω τύπος προς επιλογή στην καρτέλα είδους, θα πρέπει να τον προσθέσετε στην επιλογή [Toolbox->Εργαλεία Παραμετροποίησης->Παραμετροποίηση Αποθήκης->Βασικές Παράμετροι Υπηρεσιών] και στο πεδίο [Είδη που θεωρούνται Υπηρεσίες->Τύποι Ειδών].

β. Ένα είδος στο οποιο θα τιμολογείτε την αμοιβή επιπλέον του Γραμματίου Προείσπραξης πχ [Παροχή Νομικών Υπηρεσιών]. Το είδος αυτό θα έχει ΦΠΑ= 24%.
Θα ορίσετε τον τύπο είδους [Παροχές Υπηρεσιών](προεπιλεγμένος)

γ. Μια νέα κράτηση με περιγραφή [Κρατήσεις Δ.Σ.]. Μπορείτε να την δημιουργήσετε εύκολα, αντιγράφοντας την εγγραφή [Κρατήσεις Υπέρ Τρίτων]. Αυτή η κράτηση έχει καθαρά πληροφοριακό χαρακτήρα και δεν αποστέλλεται στο myDATA.

Σημαντική σημείωση: θα πρέπει να επιβεβαιώσετε ότι η επιλογή [Ενημέρωση συνόλων] δεν είναι τσεκαρισμένη.

2. Θα επεξεργαστείτε:

α. Την κράτηση [Παρακράτηση Φόρου από Δικηγορικό Σύλλογο 15%] και θα ορίσετε ότι υπολογίζει αξία μόνο για τον τύπο είδους που δημιουργήσατε στο βήμα 1α.

β. Την κράτηση [Παρακράτηση Φόρου 20%] και να ορίσετε ότι υπολογίζει αξία μόνο για τον τύπο ειδών [Παροχή Υπηρεσιών].

Σημείωση: Ανάλογα με τις οδηγίες που θα λάβετε από το λογιστή της επιχείρησης, μπορεί να χρειαστεί να ορίσετε ότι η συγκεκριμένη παρακράτηση εφαρμόζεται στο σύνολο του παραστατικού και όχι μόνο για το είδος της επιπλέον αμοιβής[ΠΑΡΟΧΗ ΝΟΜΙΚΩΝ ΥΠΗΡΕΣΙΩΝ]. Σε αυτή την περίπτωση, δεν θα ορίσετε ότι υπολογίζει αξία μόνο για τον τύπο ειδών [Παροχή Υπηρεσιών](το αφήνετε κενό ως έχει).

ΠΡΟΣΟΧΗ: Εαν κάποιος από τους 2 προαναφερθέντες φόρους/κρατήσεις έχει χρησιμοποιηθεί έστω και μια φορά σε κάποια καταχώρηση παραστατικού, η εφαρμογή δεν θα σας επιτρέψει να προχωρήσετε στον παραπάνω ορισμό (η εισαγωγή κειμένου στο συγκεκριμένο πεδίο θα είναι απενεργοποιημένη).

Σε αυτή την περίπτωση, θα πρέπει να αντιγράψετε το σχετικό φόρο/κράτηση και να κάνετε τις παραπάνω ρυθμίσεις στην αντεγραμμένη εγγραφή.

3. Μπορείτε να ορίσετε να γίνεται αυτόματη αρχικοποίηση των τύπων παραστατικών που χρησιμοποιείτε, ώστε να καταχωρούνται αυτόματα τα σχετικά είδη και οι φόροι με κάθε νέο παραστατικό.

Στην επιλογή [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Πελάτων], ορίζετε:

    Για το [ΤΙΜΟΛΟΓΙΟ ΠΑΡΟΧΗΣ ΥΠΗΡΕΣΙΩΝ]:
        Προεπιλεγμένα είδη του παραστατικού = Αυτά που δημιουργήσατε στο βήμα 1α και 1β
        Προεπιλεγμένοι φόροι-κρατήσεις του παραστατικού:
            Παρακράτηση φόρου από Δικηγορικό Σύλλογο 15% (αφού εφαρμόσετε τις αλλαγές που περιγράφονται στο βήμα 2α)
            Παρακράτηση φόρου 20% (αφού εφαρμόσετε τις αλλαγές που περιγράφονται στο βήμα 2β)
            Κρατήσεις υπέρ τρίτων (προεπιλεγμένος)
            Κρατήσεις Δ.Σ. (το δημιουργήσατε στο βήμα 1γ)

    Για την [ΑΠΟΔΕΙΞΗ ΠΑΡΟΧΗΣ ΥΠΗΡΕΣΙΩΝ]:
        Προεπιλεγμένα είδη του παραστατικού = Αυτά που δημιουργήσατε στο βήμα 1α και 1β
        Προεπιλεγμένοι φόροι-κρατήσεις του παραστατικού:
            Παρακράτηση φόρου από Δικηγορικό Σύλλογο 15% (αφού εφαρμόσετε τις αλλαγές που περιγράφονται στο βήμα 2α)
            Κρατήσεις υπέρ τρίτων (προεπιλεγμένος)
            Κρατήσεις Δ.Σ. (το δημιουργήσατε στο βήμα 1γ)

Σημείωση: στις αποδείξεις παροχής υπηρεσιών δεν απαιτείται η παρακράτηση φόρου 20%.

Ως αποτέλεσμα, όταν καταχωρείτε νέο ΤΙΜΟΛΟΓΙΟ ΠΑΡΟΧΗΣ ΥΠΗΡΕΣΙΩΝ, εμφανίζονται αυτόματα τα είδη και οι φόροι που ορίσατε παραπάνω.

Αυτόματη εισαγωγή των σχετικών ειδών

Αυτόματη καταχώρηση των σχετικών φόρων/κρατήσεων

Αντίστοιχα και για την καταχώρηση ΑΠΟΔΕΙΞΗΣ ΠΑΡΟΧΗΣ ΥΠΗΡΕΣΙΩΝ.

Αυτόματη εισαγωγή των σχετικών ειδών

Αυτόματη καταχώρηση των σχετικών φόρων/κρατήσεων

Σημαντική παρατήρηση:

Εφόσον το παραπάνω στήσιμο γίνεται σε μια νέα εγκατάσταση, μπορείτε να κάνετε restore τα αρχείο από το λινκ https://www.tesae.gr/pegasus/download01/download00.php?file=26463828 , τα οποία θα καταχωρήσουν όλες τις παραπάνω ρυθμίσεις αυτόματα. 