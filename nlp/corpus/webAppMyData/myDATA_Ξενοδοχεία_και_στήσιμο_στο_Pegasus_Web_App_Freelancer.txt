Σκοπός: 

Στην παρούσα μελέτη, θα βρείτε οδηγίες παραμετροποίησης της εφαρμογής Pegasus Web App Freelancer, όσον αφορά τη σωστή αποστολή χαρακτηρισμών στο myDATA για επιχειρήσεις ξενοδοχείων, δωματίων ενοικίασης κ.α.

Προϋποθέσεις: 

Για τα παραπάνω, απαιτείται παραμετροποίηση των τύπων ειδών της αποθήκης σας. Μπορείτε να δείτε αναλυτικές οδηγίες σχετικά με την ρύθμιση των τύπων ειδών στη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/tipi-eidon-ke-mydata-sto-pegasus-web-app-erp.html .

Επίσης, για τον ορισμό αντιστοιχιών πχ σε παραστατικά πελατών, δείτε τη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/orismos-antistichion-mydata-sto-pegasus-web-app-erp.html .

Στα σημεία όπου αναφέρονται προεπιλεγμένες εγγραφές, αυτές προκύπτουν μετά την εκτέλεση των αυτοματισμών που περιγράφονται στην αρχή της σχετικής μελέτης. Οι συγκεκριμένες εγγραφές (παραστατικά πελατών/τύποι ειδών κ.α.) έχουν ήδη ορισμένες αντιστοιχίες myDATA.

ΣΗΜΑΝΤΙΚΟ: Πριν την υλοποίηση θα πρέπει να έχετε και την σύμφωνη γνώμη του λογιστή της εγκατάστασης, καθώς μπορεί να θέλει διαφορετική αντιμετώπιση του θέματος.

Βήματα:

1. Για τις διαμονές:

    Λιανική: Καταχωρείτε παραστατικό [ΑΠΟΔΕΙΞΗ ΛΙΑΝΙΚΩΝ ΣΥΝΑΛΛΑΓΩΝ (Υπηρεσίας)](προεπιλεγμένο)
    Χονδρική: Καταχωρείτε παραστατικό [ΤΙΜΟΛΟΓΙΟ (για Παροχή Υπηρεσίας)](προεπιλεγμένο)

Για την καταχώρηση των ειδών διαμονής, θα δημιουργήσετε:

    Ένα είδος στο οποιο θα τιμολογείτε τη διαμονή. Το είδος αυτό θα έχει ΦΠΑ= 13%
    Ο τύπος του θα είναι [Παροχές Υπηρεσιών](προεπιλεγμένος)

    Ένα είδος στο οποιο θα τιμολογείτε τις υπηρεσίες που προσφέρει το ξενοδοχείο (πχ παραλαβή από το αεροδρόμιο, spa κ.ο.κ.). Το είδος αυτό θα έχει ΦΠΑ= 13 ή 24%
    Ανάλογα με το αν καταχωρείτε πώληση εμπορεύματος/προϊόντος/υπηρεσίας με αυτό το είδος, θα επιλέξετε κάποιον από τους τύπους:
        Εμπορεύματα(προεπιλεγμένος)
        Προϊόντα(προεπιλεγμένος)
        Παροχές Υπηρεσιών(προεπιλεγμένος)

        Για παράδειγμα, αν το ξενοδοχείο έχει έσοδα από πωλήσεις εμπορευμάτων και υπηρεσιών, θα δημιουργήσετε δύο είδη όπου το καθένα θα έχει διαφορετικό τύπο είδους σύμφωνα με τις παραπάνω οδηγίες.

    Ένα είδος στο οποιο θα τιμολογείτε τις λοιπές χρεώσεις και συγκεκριμένα, αυτές που εισπράττετε για λογαριασμό τρίτων(πχ ενοικίαση αυτοκινήτου). Το είδος αυτό θα έχει ΦΠΑ= 0%
    Ο τύπος του (θα δημιουργήσετε νέο) έχει:
        Χαρακτηρισμός εσόδων = category1_95 (Λοιπά Πληροφοριακά Στοιχεία Εσόδων (+) / (-))
        δεν ορίζεται E3 χαρακτηρισμός εσόδων

2. Για το φόρο διαμονής(από 1/1/2024 ονομάζεται "τέλος ανθεκτικότητας στην κλιματική αλλαγή")

Καταχωρείτε παραστατικό(θα δημιουργήσετε νέο), το οποίο εχει:

    Προς Αποστολή στο myDATA = 8.2 (Ειδικό Στοιχείο - Απόδειξης Είσπραξης Φόρου Διαμονής (Αντικριζόμενα Παραστατικά Εκδότη))

Για την καταχώρηση σε αυτό, θα δημιουργήσετε ένα είδος στο οποίο θα τιμολογείτε την αξία του φόρου διαμονής. Το είδος αυτό θα έχει ΦΠΑ= 0%.

Ο τύπος του (θα δημιουργήσετε νέο) έχει:

    Συντελεστές Λοιπών Φόρων= Ξενοδοχεία 1-2 αστέρων 0,50 EUR ή
                                               Ξενοδοχεία 3 αστέρων 1,50 EUR ή
                                               Ξενοδοχεία 4 αστέρων 3,00 EUR ή 
                                               Ξενοδοχεία 4 αστέρων 4,00 EUR (ανάλογα με την κατηγορία του ξενοδοχείου)

Σημείωση: για να δημιουργήσετε εύκολα ένα νέο παραστατικό, στην επιλογή [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Πελάτων] αντιγράφετε το [1009 - ΑΠΟΔΕΙΞΗ ΛΙΑΝΙΚΩΝ ΣΥΝΑΛΛΑΓΩΝ(Υπηρεσίας] και ορίζετε σε αυτό έναν νέο [Κωδικό Μετρητή] (από την επιλογή [Toolbox->Εργαλεία Παραμετροποίησης->Παραμετροποίηση Λογιστηρίου->Μετρητές Παραστατικών] )

Σημείωση#2: ειδικότερα για την εφαρμογή Pegasus Web App Freelancer και για να μπορεί να επιλεχθεί ο νέος τύπος παραστατικού που δημιουργήσατε κατά την καταχώρηση, θα πρέπει να τον ορίσετε στην επιλογή [Toolbox->Εργαλεία Παραμετροποίησης->Παραμετροποίηση Αποθήκης->Βασικές Παράμετροι Πώλησης Υπηρεσιών] και στο πεδίο [Τύποι Παραστατικών για την Παροχή].

3. Για την καταχώρηση

ΣΗΜΑΝΤΙΚΗ ΠΑΡΑΤΗΡΗΣΗ:

Μετά από δοκιμές που έγιναν στο live περιβάλλον του myDATA service (3/2022), διαπιστώθηκε ότι το παραστατικό φόρου διαμονής μπορεί να σταλεί και ως μη συσχετιζόμενο. Ουσιαστικά, δεν απαιτείται η "σύνδεσή" του με το αντίστοιχο παραστατικό διαμονής.

Το παραπάνω επιλύει το μείζον ζήτημα της αποστολής των παραστατικών φόρου διαμονής στο myDATA προτού αποσταλεί το αντίστοιχο παραστατικό διαμονής(βλ. ταξιδιωτικά γραφεία, όπου ο διαμένοντας πρέπει να τιμολογηθεί το φόρο διαμονής με την αναχώρησή του, ενώ η διαμονή θα τιμολογηθεί στο τέλος της σεζόν). 

Ως εκ τούτου, η καταχώρηση των παραστατικών διαμονής και φόρου διαμονής μπορεί να γίνει ανεξάρτητα με τον τυπικό τρόπο που γίνεται στο εμπορικό κύκλωμα, χωρίς να απαιτείται κάποιου τύπου συσχέτιση.

Σημείωση#1: όπως έχει αναφερθεί και στην αρχή της μελέτης, ο λογιστής της εγκατάστασης θα πρέπει να επιβεβαιώσει το επιθυμητό σενάριο καταχώρησης.

Σημείωση#2: για να ισχύσει η παραπάνω αλλαγή, θα πρέπει να έχουν γίνει όλες οι διαθέσιμες αναβαθμίσεις.

Σε αντίθετη περίπτωση, θα πρέπει να ακολουθήσετε τα παρακάτω βήματα:

    Καταχωρείτε το παραστατικό διαμονής
    Στη λίστα παραστατικών, το επιλέγετε και κάνετε κλικ στο button [μετασχηματισμός παραστατικού]

    Στο παράθυρο που εμφανίζεται:
        Επιλέγετε τύπο παραστατικού [ΑΠΟΔΕΙΞΗ ΕΙΣΠΡΑΞΗΣ ΦΟΡΟΥ ΔΙΑΜΟΝΗΣ] (αυτό που δημιουργήσατε στο βήμα#2)
        Διαγράφετε το είδος της διαμονής και καταχωρείτε το είδος για τον φόρο (αυτό που δημιουργήσατε στο βήμα#2)

Σημείωση: σε περίπτωση που δεν έχετε αποστείλει ακόμα το παραστατικό διαμονής, η αποστολή του παραστατικού του φόρου θα σας επιστρέψει error Πήγασου [τα συσχετιζόμενα παραστατικά δεν έχουν ΜΑΡΚ]. Σε αυτή την περίπτωση, στείλτε το παραστατικό διαμονής στο myDATA και στη συνέχεια, το παραστατικό του φόρου θα σταλεί επιτυχώς.

Αλλαγές σε σχέση με το τέλος ανθεκτικότητας

Σύμφωνα με την απόφαση Α.1217/2023, από 1/1/2024 επιβάλλεται υπέρ του Δημοσίου τέλος ανθεκτικότητας στην κλιματική κρίση, το οποίο αντικαθιστά τον φόρο διαμονής, ανά ημερήσια χρήση και ανά δωμάτιο ή διαμέρισμα. Η απόφαση αφορά τις ξενοδοχειακές επιχειρήσεις αλλά και κάθε είδους τουριστικά καταλύματα.

Η βασική διαφορά είναι στο ότι εφαρμόζεται πλέον διαφορετική τιμή και ανά περίοδο (και όχι μόνο ανάλογα τα αστέρια του καταλύματος). Οι περίοδοι αυτοί αφορούν τους μήνες:

    Νοέμβριος εως και Φεβρουάριος
    Μάρτιος εως και Οκτώβριος

Ως εκ τούτου, κατά την καταχώρηση του είδους για το φόρο θα πρέπει να προσέχετε την περίοδο των κρατήσεων ώστε να καταχωρείτε την σωστή τιμή. Εναλλακτικά, θα μπορούσατε να δημιουργήσετε 2 διαφορετικά είδη για φόρο, το καθένα με την ανάλογη τιμή ανά περίοδο αλλά και με μια ξεκάθαρη περιγραφή (πχ [Τέλος ανθεκτικότητας(Μάρτιος - Οκτώβριος)]), ώστε να σας εξυπηρετεί στην καταχώρηση.

Όσον αφορά τις ρυθμίσεις myDATA, μέχρι την ώρα που ενημερώθηκε η παρούσα μελέτη δεν έχει ανακοινωθεί κάποια αλλαγή όσον αφορά τους χαρακτηρισμούς ειδών και παραστατικού που πρέπει να χρησιμοποιήσετε. Επομένως, δεν χρειάζεται να προβείτε σε κάποια άλλη ρύθμιση.

Με την τιμολόγηση της κάθε κράτησης, η ανάλογη τιμή ανά περίοδο θα ενημερώνει και το myDATA. Ο χαρακτηρισμός με τον τύπο είδους του [Φόρου Διαμονής] παραμένει ο ίδιος (εξαρτάται από τα αστέρια του καταλύματος, όπως προηγουμένως).

Σημαντική σημείωση:

Εφόσον το παραπάνω στήσιμο γίνεται σε μια νέα εγκατάσταση, μπορείτε να κάνετε restore τα αρχείο από το λινκ https://www.tesae.gr/pegasus/download01/download00.php?file=26463969 , τα οποία θα καταχωρήσουν όλες τις παραπάνω ρυθμίσεις αυτόματα. Σημειώνεται ότι θα δημιουργηθεί μόνο ένα είδος για το φόρο(=τέλος ανθεκτικότητας).