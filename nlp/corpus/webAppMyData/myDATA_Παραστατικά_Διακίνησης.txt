Σκοπός:

Στη μελέτη αυτή θα βρείτε τις απαραίτητες ρυθμίσεις για τα παραστατικά της επιχείρησης που αφορούν διακίνηση και θέλετε να ενημερώσουν το myDATA. Παράλληλα, σημειώνονται τα βήματα καταχώρησης στην περίπτωση που πρέπει να οριστεί συγκεκριμένη ημερομηνία/ώρα διακίνησης.

Προϋποθέσεις:

Για τον ορισμό αντιστοιχιών στα παραστατικά πελατών, δείτε τη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/orismos-antistichion-mydata-sto-pegasus-web-app-erp.html .

ΣΗΜΑΝΤΙΚΟ: Πριν την υλοποίηση θα πρέπει να έχετε και την σύμφωνη γνώμη του λογιστή της εγκατάστασης, σχετικά με το ποια παραστατικά διακίνησης θα ενεργοποιήσετε να αποστέλλονται στο myDATA.

Βήματα:

1. Θα χρειαστεί να εκτελέσετε τον αυτοματισμό [MyData: Κατέβασμα Βοηθητικών πινάκων].

2. Στο μενού [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Πελάτων] και για τα παραστατικά που θέλετε να ορίσετε οτι αφορούν διακίνηση, ορίζετε την αντιστοιχία:

    Προς Αποστολή στο myDATA = 9.3 - Παραστατικό Διακίνησης Μη Συσχετιζόμενο (Αντικριζόμενα Παραστατικά Εκδότη)

3. Σε ένα παραστατικό Διακίνησης, απαιτείται η διεύθυνση φόρτωσης των αγαθών. Το Pegasus Web App αντλεί αυτή την πληροφορία από τον επιλεγμένο αποθηκευτικό χώρο στο παραστατικό (tab [Στοιχεία]->πεδίο [Αποθήκη]). Ως εκ τούτου, θα πρέπει να συμπληρώσετε τα στοιχεία στο μενού [Toolbox->Εργαλεία Παραμετροποίησης->Παραμετροποίηση Αποθήκης->Αποθηκευτικοί Χώροι] και συγκεκριμένα, τα πεδία:

    Περιοχή
    Διεύθυνση
    Τ.Κ.

4. Σε συνέχεια του παραπάνω, απαιτούνται και στοιχεία διεύθυνσης του εκδότη. Θα πρέπει να τα καταχωρήσετε στο μενού [Toolbox->Εργαλεία Παραμετροποίησης->Παράμετροι πυρήνα->Βασικές Παράμετροι εφαρμογής] και στο υποπλαίσιο κάτω δεξιά [Στοιχεία Επιχείρησης]. Συγκεκριμένα, συμπληρώνετε τα πεδία:

    Οδός
    Αριθμός Οδού
    Πόλη
    Τ.Κ.

5. Σε περίπτωση που θέλετε να ορίσετε οτι ένα παραστατικό που κινεί αξία και ποσότητα (πχ ΤΠ-ΔΑ) είναι ταυτόχρονα και παραστατικό Διακίνησης για το myDATA, θα πρέπει να κάνετε τις παρακάτω ρυθμίσεις:

    Στο μενού [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Πελάτων], ανοίγετε την επιθυμητή εγγραφή
    Στην υποενότητα [Παραμετροποίηση myDATA] και το πεδίο [Προς αποστολή στο myDATA], καταγράφετε την υφιστάμενη συσχέτιση (πχ 1.1 - Τιμολόγιο Πώλησης) και στη συνέχεια, τη διαγράφετε.
    Στο πεδίο [Προς Αποστολή στο myDATA (με Δελτίο Διακίνησης)], επιλέγετε ως τιμή αυτή που διαγράψατε προηγουμένως στο άλλο πεδίο (πχ 1.1 - Τιμολόγιο Πώλησης)

Ημερομηνία/Ώρα διακίνησης

Σε περίπτωση που θέλετε να ορίσετε διαφορετική ημερομηνία/ώρα διακίνησης στο παραστατικό (για παράδειγμα, τιμολογείτε σήμερα το απόγευμα, όμως το τιμολόγιο αφορά διακίνηση που θα εκτελεστεί την επόμενη ημέρα το πρωί), μπορείτε να το κάνετε από την οθόνη της καταχώρησης παραστατικού και το tab [Στοιχεία]. Συμπληρώνετε τα πεδία:

    Ημερομηνία Διακίνησης
    Ώρα Διακίνησης

Η καταχώρηση τιμών σε αυτά τα πεδία:

    Θα ενημερώσει τα αντίστοιχα πεδία στο myDATA
    Θα τροποποιήσει την εμφάνιση στις standard φόρμες εκτύπωσης ώστε να εμφανιστούν αυτόματα στο section των [Παρατηρήσεων]

Σημείωση: στην ουσία συμπληρώνετε αυτά τα πεδία μόνο αν η ημερομηνία/ώρα διακίνησης διαφοροποιείται από την ημερομηνία/ώρα καταχώρησης του παραστατικού.