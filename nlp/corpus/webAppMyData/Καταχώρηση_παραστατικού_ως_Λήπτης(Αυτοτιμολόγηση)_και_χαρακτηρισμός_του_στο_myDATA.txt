Σκοπός:
Σε αυτή τη μελέτη περιγράφονται οι ρυθμίσεις και τα βήματα που πρέπει να κάνετε, ώστε να χαρακτηρίσετε σωστά τα παραστατικά που έχουν εκδοθεί με εσάς ως λήπτη και αφορούν αυτοτιμολόγηση.
Λειτουργία:
Για τα παραστατικά myDATA που παραλαμβάνετε και στα οποία έχετε οριστεί ως λήπτης με αυτοτιμολόγηση, θα πρέπει να δημιουργήσετε έναν νέο τύπο παραστατικού, τον οποίο θα χρησιμοποιείτε για τις συγκεκριμένες και μόνο περιπτώσεις. Στην καταχώρηση αυτού του παραστατικού θα πρέπει να υπάρχουν τα ίδια στοιχεία με την εγγραφή myDATA που παραλάβατε, ώστε να προχωρήσετε σε αντιστοίχιση και σε αποστολή των χαρακτηρισμών που θα προκύψουν.
Ρυθμίσεις:
Στο μενού [Toolbox->Εργαλεία Παραμετροποίησης->Παραμετροποίηση Παραγγελιών-Παραστατικών->Ορισμός Παραστατικών Πελάτων] αντιγράφετε την εγγραφή [1003 - ΤΠ-ΔΑ] και κάνετε τις παρακάτω αλλαγές:

    Ορίζετε άλλον κωδικό παραστατικού, λεκτικό και περιγραφή πχ 1099, ΤΠΔΑΑ και ΤΙΜΟΛΟΓΙΟ ΠΩΛΗΣΗΣ(αυτοτιμολόγηση)
    Τσεκάρετε την επιλογή [Χειρόγραφο]
    Τσεκάρετε την επιλογή [Αφορά σε Αυτοτιμολόγηση]
    Αφού το αποθηκεύσετε, στην υποενότητα [Παραμετροποίηση myDATA] και στο πεδίο [Προς Παραλαβή από το myDATA], ορίζετε την τιμή [1.1 - Τιμολόγιο Πώλησης]

Σημείωση: ο παραπάνω ορισμός σχετίζεται άμεσα με την κατηγορία παραστατικού που έχετε παραλάβει. Σε περίπτωση που το παραστατικό που παραλάβατε έχει άλλον χαρακτηρισμό, μπορείτε να βάλετε αυτόν (πχ 2.1 - Τιμολόγιο Παροχής)
Βήματα Καταχώρησης:
1. Καταχωρείτε ένα παραστατικό με πελάτη αυτόν που καταχώρησε το παραστατικό αυτοτιμολόγησης. Εκτός από τον πελάτη, θα πρέπει να έχει ίδια στοιχεία με τη myDATA εγγραφή και συγκεκριμένα:

    Ημερομηνία
    Σειρά
    Αριθμός
    είδη με ίδια καθαρή αξία/κατηγορία ΦΠΑ όπως αναφέρεται στο tab [Συνοπτικές γραμμές] της myDATA εγγραφής

2. Στην εγγραφή myDATA που παραλάβατε και στο tab [Γενικά Στοιχεία], κάνετε κλικ στο button [Αντιστοίχιση Εγγραφής(με ίδιο ΑΦΜ/Ημερομηνία)]. Στην οθόνη που θα ανοίξει, θα πρέπει να σας εμφανίσει το παραστατικό που καταχωρήσατε στο βήμα#2.
Σημείωση: μπορεί να τύχει να έχετε και άλλα παραστατικά με ίδιο ΑΦΜ για την ίδια ημερομηνία. Θα πρέπει να επιλέξετε το επιθυμητό.
3. Με διπλό κλικ εκτελείτε την αντιστοίχιση. Σε περίπτωση που κάποιο από τα βασικά στοιχεία διαφέρει μεταξύ των εγγραφών (πχ σειρά), θα εμφανιστεί σχετικό μήνυμα.

ΠΡΟΣΟΧΗ: εαν σας εμφανιστεί μήνυμα σχετικό με τα ΑΦΜ, δηλαδή:

    το ΑΦΜ εκδότη του ενός είναι ίδιο με το ΑΦΜ λήπτη του άλλου
    το ΑΦΜ λήπτη του ενός είναι ίδιο με το ΑΦΜ εκδότη του άλλου
    τα ΑΦΜ είναι σωστά, δηλαδή όντως αφορούν το δικό σας και του αντισυμβαλλόμενου(και δεν έχει γίνει κάποιο λάθος στην καταχώρηση πχ για ένα ψηφίο)

το αγνοείτε και πατάτε να προχωρήσει η αντιστοίχιση κανονικά. Το παραστατικό θα λάβει το σωστό χαρακτηρισμό.
4. Εφόσον ολοκληρωθεί η αντιστοίχιση, θα πρέπει να εντοπίσετε την αντιστοιχισμένη εγγραφή Pegasus στο [myDATA: Dashboard], να την επιλέξετε και να πατήσετε [Αποστολή Επιλεγμένων στην ΑΑΔΕ]. Εφόσον ο χαρακτηρισμός σταλεί επιτυχώς, θα εμφανιστεί σχετικό επιβεβαιωτικό μήνυμα. 