Σκοπός:

Η παρούσα μελέτη περιγράφει τα απαραίτητα βήματα παραμετροποίησης καθώς και τη διαδικασία τιμολόγησης για τον κλάδο των ιατρών, ώστε να γίνεται σωστή αποστολή των παραστατικών που εκδίδονται στο myDATA.

Προϋποθέσεις: 

Για τα παραπάνω, απαιτείται παραμετροποίηση των τύπων ειδών της αποθήκης σας. Μπορείτε να δείτε αναλυτικές οδηγίες σχετικά με την ρύθμιση των τύπων ειδών στη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/tipi-eidon-ke-mydata-sto-pegasus-web-app-erp.html .

Επίσης, για τον ορισμό αντιστοιχιών πχ σε παραστατικά πελατών, δείτε τη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/orismos-antistichion-mydata-sto-pegasus-web-app-erp.html .

Στα σημεία όπου αναφέρονται προεπιλεγμένες εγγραφές, αυτές προκύπτουν μετά την εκτέλεση των αυτοματισμών που περιγράφονται στην αρχή της σχετικής μελέτης. Οι συγκεκριμένες εγγραφές (παραστατικά πελατών/τύποι ειδών κ.α.) έχουν ήδη ορισμένες αντιστοιχίες myDATA.

ΣΗΜΑΝΤΙΚΟ: Πριν την υλοποίηση θα πρέπει να έχετε και την σύμφωνη γνώμη του λογιστή της εγκατάστασης, καθώς μπορεί να θέλει διαφορετική αντιμετώπιση του θέματος.

Βήματα:

Θα δημιουργήσετε:

α. Ένα είδος στο οποιο θα τιμολογείτε τις μη ιατρικές δραστηριότητες. Το είδος αυτό θα έχει ΦΠΑ= 0%
Θα ορίσετε τον τύπο είδους [Παροχές Υπηρεσιών](προεπιλεγμένος)

β. Ένα είδος στο οποιο θα τιμολογείτε τις ιατρικές δραστηριότητες. Το είδος αυτό θα έχει ΦΠΑ= 0%
Ο τύπος του (θα δημιουργήσετε νέο) έχει:
- Κωδικοί Απαλλαγής ΦΠΑ = Αρθρο 22

γ. Ένα είδος στο οποιο θα τιμολογείτε τις δραστηριότητες ιατρείου. Το είδος αυτό θα έχει ΦΠΑ= 0%
Ο τύπος του έχει:
- Κωδικοί Απαλλαγής ΦΠΑ = Αρθρο 22

δ. Ένα είδος στο οποιο θα τιμολογείτε τις δραστηριότητες εκτός ιατρείου. Το είδος αυτό θα έχει ΦΠΑ= 0%
Ο τύπος του έχει:
- Κωδικοί Απαλλαγής ΦΠΑ = Αρθρο 22

Σημείωση: για τα είδη β,γ,δ μπορείτε να ορίσετε τον ίδιο τύπο είδους.

Σημείωση#2: για να εμφανιστούν προς επιλογή οι νέοι τύποι είδους που δημιουργήσατε, θα πρέπει να τους ορίσετε στην επιλογή [Toolbox->Εργαλεία Παραμετροποίησης->Παραμετροποίηση Αποθήκης->Βασικές Παράμετροι Υπηρεσιών] και στο πεδίο [Τύποι Ειδών].

Στις καρτέλες πελατών και στο tab [Λογιστήριο], θα ορίσετε ότι έχουν καθεστώς ΦΠΑ [Μηδενικό(απαλλασσόμενος)].

Επίσης, ανάλογα με το αν ο πελάτης είναι εσωτερικού/Ε.Ε./τρίτης χώρας, ορίζετε και τη σχετική [διάταξη απαλλαγής ΦΠΑ]:

    Εντός Ελλάδας: άρθρο 39
    Εντός Ε.Ε.: άρθρο 14
    Τρίτες Χώρες: άρθρο 24

Σημείωση: για το συγκεκριμένο κλάδο, όλοι οι πελάτες είναι μηδενικού καθεστώτος (και ειδικότερα, αν είναι πελάτες εσωτερικού, θα έχουν και άρθρο απαλλαγής ΦΠΑ 39). Για αποφυγή λαθών, προτείνουμε να ορίσετε τις σχετικές αρχικές τιμές στην επιλογή [Toolbox->Εργαλεία Παραμετροποίησης->Παραμετροποίησης Πελατών->Βασικές Παράμετροι Πελατών] ώστε κάθε νέα καρτέλα πελάτη να έχει προεπιλεγμένες τις παραπάνω τιμές.

1. Για αποδείξεις παροχής υπηρεσιών

Καταχωρείτε παραστατικό [ΑΠΟΔΕΙΞΗ ΛΙΑΝΙΚΩΝ ΣΥΝΑΛΛΑΓΩΝ (Υπηρεσίας)](προεπιλεγμένο), το οποίο έχει:

    Προς Αποστολή στο myDATA = 11.2 (ΑΠΥ (Μη Αντικριζόμενα Παραστατικά Εκδότη))

1.1 Για τιμολόγηση δραστηριοτήτων ιατρείου, καταχωρείτε:

    Είδος: αυτό που δημιουργήσατε στο #γ
    Σειρά: προεπιλεγμένη(1η Μηχανογραφική)

1.2 Για τιμολόγηση δραστηριοτήτων εκτός ιατρείου, καταχωρείτε:

    Είδος: αυτό που δημιουργήσατε στο #δ
    Σειρά: Α

2. Για τιμολόγια παροχής υπηρεσιών

Καταχωρείτε παραστατικό [ΤΙΜΟΛΟΓΙΟ (για Παροχή Υπηρεσίας)](προεπιλεγμένο), το οποίο έχει:

    Προς Αποστολή στο myDATA = 2.1 (Τιμολόγιο Παροχής (Αντικριζόμενα Παραστατικά Εκδότη))

2.1 Για τιμολόγηση ιατρικών δραστηριοτήτων, καταχωρείτε:

    Είδος: αυτό που δημιουργήσατε στο #β
    Σειρά: προεπιλεγμένη(1η Μηχανογραφική)
    Φόρος/Κράτηση: Κράτηση - Παρακράτηση φόρου 20% αν η αξία είναι μεγαλύτερη των 300€

2.2 Για τιμολόγηση μη ιατρικών δραστηριοτήτων εσωτερικού, καταχωρείτε:

    Είδος: αυτό που δημιουργήσατε στο #α
    Σειρά: Α
    Φόρος/Κράτηση: Κράτηση - Παρακράτηση φόρου 20% αν η αξία είναι μεγαλύτερη των 300€

2.3 Για τιμολόγηση μη ιατρικών δραστηριοτήτων Ε.Ε., καταχωρείτε:

    Είδος: αυτό που δημιουργήσατε στο #α
    Σειρά: Β
    Πελάτης: μηδενικό καθεστώς ΦΠΑ και διάταξη απαλλαγής άρθρο 14
    Φόρος/Κράτηση: Κράτηση - Παρακράτηση φόρου 20% αν η αξία είναι μεγαλύτερη των 300€

Σε αυτό το παράδειγμα, έχει καταχωρηθεί και παρακράτηση φόρου 20%.

2.4 Για τιμολόγηση μη ιατρικών δραστηριοτήτων Τ.Χ., καταχωρείτε:

    Είδος: αυτό που δημιουργήσατε στο #α
    Σειρά: Γ
    Πελάτης: μηδενικό καθεστώς ΦΠΑ και διάταξη απαλλαγής άρθρο 24
    Φόρος/Κράτηση: Κράτηση - Παρακράτηση φόρου 20% αν η αξία είναι μεγαλύτερη των 300€

Σημείωση: για τη δημιουργία νέων σειρών, δείτε την επιλογή [Toolbox->Εργαλεία Παραμετροποίησης->Παραμετροποίηση Λογιστηρίου->Σειρές Παραστατικών]