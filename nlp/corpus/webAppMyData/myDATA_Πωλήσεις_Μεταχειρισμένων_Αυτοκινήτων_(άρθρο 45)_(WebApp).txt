Σκοπός: Η παρούσα μελέτη περιγράφει τα απαραίτητα βήματα παραμετροποίησης καθώς και τη διαδικασία τιμολόγησης για τον κλάδο των πωλήσεων μεταχειρισμένων αυτοκινήτων, ώστε να γίνεται σωστή αποστολή των παραστατικών που εκδίδονται στο myDATA. Παρόμοια είναι τα βήματα και για τα υπόλοιπα αντικείμενα που μπορεί να πωληθούν βάση του άρθρου 45 (π.χ. κινητά)

Προϋποθέσεις:

Για τα παραπάνω, απαιτείται παραμετροποίηση των τύπων ειδών της αποθήκης σας. Μπορείτε να δείτε αναλυτικές οδηγίες σχετικά με την ρύθμιση των τύπων ειδών στη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/tipi-eidon-ke-mydata-sto-pegasus-web-app-erp.html .

Επίσης, για τον ορισμό αντιστοιχιών πχ σε παραστατικά πελατών, δείτε τη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/orismos-antistichion-mydata-sto-pegasus-web-app-erp.html .

Στα σημεία όπου αναφέρονται προεπιλεγμένες εγγραφές, αυτές προκύπτουν μετά την εκτέλεση των αυτοματισμών που περιγράφονται στην αρχή της σχετικής μελέτης. Οι συγκεκριμένες εγγραφές (παραστατικά πελατών/τύποι ειδών κ.α.) έχουν ήδη ορισμένες αντιστοιχίες myDATA.

ΣΗΜΑΝΤΙΚΟ: Πριν την υλοποίηση θα πρέπει να έχετε και την σύμφωνη γνώμη του λογιστή της εγκατάστασης, καθώς μπορεί να θέλει διαφορετική αντιμετώπιση του θέματος.

Βήματα:

1. Για την καταχώρηση της αξίας πώλησης του αυτοκινήτου(κόστος + κέρδος), θα δημιουργήσετε:

    Ένα είδος το οποίο θα έχει ΦΠΑ= 0%
    Ο τύπος του (θα δημιουργήσετε νέο) έχει:
        Χαρακτηρισμός εσόδων = category1_1 (Έσοδα από Πώληση Εμπορευμάτων (+) / (-))
        Χαρακτηρισμός Ε3 εσόδων = Ε3_561_001 (Πωλήσεις αγαθών και υπηρεσιών - Χονδρικές - Επιτηδευματιών)
        Κωδ. Εξαίρεσης ΦΠΑ = ΦΠΑ εμπεριεχόμενος - Άρθρο 45 του κώδικα ΦΠΑ

2. Για την καταχώρηση του κέρδους της επιχείρησης, θα δημιουργήσετε ένα νέο παραστατικό, το οποίο έχει:

    Προς Αποστολή στο myDATA = 11.3 (Απλοποιημένο Τιμολόγιο(Μη αντικριζόμενα Παραστατικά Εκδότη))

Στη δημιουργία αυτού του παραστατικού θα πρέπει να κάνετε τις εξής ρυθμίσεις:

    ΚΚ Λογιστηρίου = κενός
    ΚΚ Αποθήκης = θα δημιουργήσετε έναν νέο (με όνομα πχ [Χωρίς Κίνηση Αποθήκης]), όπου θα έχει μηδενικούς συντελεστές και καμία επιλογή τσεκαρισμένη.
    Κωδικός Μετρητή = θα ορίσετε έναν καινούριο
    Τρόπος είσπραξης = Επί Πιστώσει
    Θα ξετσεκάρετε να ελέγχει ΑΦΜ/ΔΟΥ κ.ο.κ.
    Κωδικός taxisnet = κενό

   Για την καταχώρηση σε αυτό, θα δημιουργήσετε 2 είδη:

    Ένα είδος για την αξία του αυτοκινήτου (διαφορετικό από αυτό που περιγράφεται στο βήμα #1). Το είδος αυτό θα έχει 0% ΦΠΑ.
    Ο τύπος του (θα δημιουργήσετε νέο) έχει:
        Χαρακτηρισμός εσόδων = category1_95(Λοιπά Πληροφοριακά Στοιχεία Εσόδων (+) / (-))
        δεν ορίζεται E3 χαρακτηρισμός εσόδων
        Κωδ. Εξαίρεσης ΦΠΑ = ΦΠΑ εμπεριεχόμενος - Άρθρο 45 του κώδικα ΦΠΑ

    Ένα είδος για το κέρδος της επιχείρησης. Το είδος αυτό θα έχει 24% ΦΠΑ.
    Ο τύπος του είναι [Λοιπά Πληροφοριακά Έσοδα](προεπιλεγμένος)

Σημείωση: ειδικότερα για την εφαρμογή Pegasus Web App Freelancer και για να μπορεί να επιλεχθεί ο νέος τύπος παραστατικού που δημιουργήσατε κατά την καταχώρηση, θα πρέπει να τον ορίσετε στην επιλογή [Toolbox->Εργαλεία Παραμετροποίησης->Παραμετροποίηση Αποθήκης->Βασικές Παράμετροι Πώλησης Υπηρεσιών] και στο πεδίο [Τύποι Παραστατικών για την Παροχή].

Διαδικασία καταχώρησης

    Για την συνολική αξία της πώλησης:
        Για τους πελάτες χονδρικής, καταχωρείτε παραστατικό [ΔΕΛΤΙΟ ΑΠΟΣΤΟΛΗΣ - ΤΙΜΟΛΟΓΙΟ ΠΩΛΗΣΗΣ](προεπιλεγμένο)
        Για τους πελάτες λιανικής, καταχωρείτε παραστατικό [ΑΠΟΔΕΙΞΗ ΛΙΑΝΙΚΩΝ ΣΥΝΑΛΛΑΓΩΝ](προεπιλεγμένο)

       Σε αυτά τα παραστατικά, καταχωρείτε το είδος που δημιουργήσατε στο βήμα #1, με τη συνολική αξία της πώλησης (κόστος + κέρδος).
       
       Σημείωση: το συγκεκριμένο παραστατικό παραδίδεται στον πελάτη.

    Για το κέρδος της επιχείρησης:
    Καταχωρείτε το παραστατικό και τα είδη που δημιουργήσατε στο βήμα #2, με τις ανάλογες αξίες.

        Σημείωση#1: το συγκεκριμένο παραστατικό δεν παραδίδεται στον πελάτη. Το εκδίδετε μόνο για την απόδοση του ΦΠΑ.

        Σημείωση#2: για να μη δημιουργήσει καμία κίνηση στην [Οικονομική καρτέλα πελάτη], ο τρ.είσπραξης που θα επιλέξετε θα πρέπει να είναι [Επί πιστώσει].


Εναλλακτική διαδικασία καταχώρησης

Μπορείτε να καταχωρήσετε μόνο ένα παραστατικό (επιλέγετε [ΔΕΛΤΙΟ ΑΠΟΣΤΟΛΗΣ - ΤΙΜΟΛΟΓΙΟ ΠΩΛΗΣΗΣ] ή [ΑΠΟΔΕΙΞΗ ΛΙΑΝΙΚΩΝ ΣΥΝΑΛΛΑΓΩΝ] ανάλογα με το αν ο πελάτης είναι χονδρικής ή λιανικής), στο οποίο θα προσθέσετε το είδος της αξίας του αυτοκινήτου που περιγράφεται στο βήμα #1(με τη διαφορά ότι στη συγκεκριμένη περίπτωση, θα καταχωρήσετε μόνο το κόστος του αυτοκινήτου) και το είδος για το κέρδος της επιχείρησης που περιγράφεται στο βήμα #2.

Σημείωση: το συγκεκριμένο παραστατικό παραδίδεται στον πελάτη.