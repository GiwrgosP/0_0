Στην παρούσα μελέτη, περιγράφονται οι απαραίτητες ρυθμίσεις που πρέπει να γίνουν ώστε ο δημοτικός φόρος(ή φόρος παρεπιδημούντων) που εφαρμόζεται στη διαμονή για τον κλάδο των ξενοδοχείων να μεταβιβαστεί επιτυχώς στην ΑΑΔΕ μέσω του myDATA service.

Λειτουργία:

Ανάλογα με την γεωγραφική έδρα του καταλύματος, μπορεί να απαιτείται να εφαρμοστεί δημοτικός φόρος(ή φόρος παρεπιδημούντων) στην αξία της διαμονής με βάση κάποιο ποσοστό πχ 0.5%. Σε αυτή την περίπτωση, μπορεί να γίνει ρύθμιση ώστε το σχετικό ποσό να προκύπτει αυτόματα στην εκτύπωση του παραστατικού αλλά και να αποστέλλεται σωστά στο myDATA.

Το ποσό για τον δημοτικό φόρο υπολογίζεται αυτόματα (καθαρή αξία + ΦΠΑ).

Σημείωση: ο λογιστής της επιχείρησης θα σας ενημερώσει σχετικά με την τιμή που θα πρέπει να καταχωρήσετε.

Προϋποθέσεις:

Για τα παραπάνω, απαιτείται παραμετροποίηση των τύπων ειδών της αποθήκης σας. Μπορείτε να δείτε αναλυτικές οδηγίες σχετικά με την ρύθμιση των τύπων ειδών στη μελέτη https://www.tesae.gr/articles/protipes-meletes-i-efarmoges-(pegasus-hermes)/pegasus-ke-mydata/tipi-eidon-ke-mydata-sto-pegasus-web-app-erp.html .

ΣΗΜΑΝΤΙΚΟ: Πριν την υλοποίηση θα πρέπει να έχετε και την σύμφωνη γνώμη του λογιστή της εγκατάστασης, καθώς μπορεί να θέλει διαφορετική αντιμετώπιση του θέματος.

Βήματα:

1. Στην επιλογή[Toolbox->Εργαλεία Παραμετροποίησης->Παραμετροποίηση myDATA->Βασικές Παράμετροι myDATA] τσεκάρετε το [Ξεχωριστή Γραμμή για ΕΦΚ, Εισφορά, Δ.Φ.].

2. Στον τύπο είδους που έχετε συνδέσει τη διαμονή (για περισσότερες λεπτομέρειες, δείτε και τη σχετικές μελέτες για το Pegasus WebApp e-Hotel ή τις άλλες εφαρμογές) και στο πεδίο [% Δημοτικού Φόρου], συμπληρώνετε τη σχετική τιμή.

Οι παραπάνω ρυθμίσεις έχουν ως αποτέλεσμα να δημιουργηθούν 2 γραμμές στο παραστατικό myDATA, εκ των οποίων η 2η αφορά την αξία του δημοτικού φόρου.

Σημείωση: σύμφωνα με τις τελευταίες οδηγίες της ΑΑΔΕ σχετικά με τη διαβίβαση παραστατικών myDATA για τον κλάδο του τουρισμού, αναφέρεται ότι η αποστολή του ποσού για τον δημ. φόρο μπορεί να γίνει και συγκεντρωτικά. 

Εντούτοις, μέχρι αυτή τη στιγμή, το service myDATA δεν υποστηρίζει καταχώρηση τιμών με αρνητικό πρόσημο(ώστε η καταχώρηση να γίνει σύμφωνα με τις οδηγίες τους).

Αναμένεται διευκρίνιση, μετά την οποία θα προκύψουν επιπλέον οδηγίες για τη δυνατότητα συγκεντρωτικής αποστολής του ποσού του δημοτικού φόρου. 