Σκοπός:

Σε αυτή τη μελέτη, περιγράφεται η δυνατότητα καταχώρησης παραστατικού αγοράς (ή απόδειξης προμηθευτή) απευθείας από την αντίστοιχη εγγραφή myDATA που έχει καταχωρήσει ο προμηθευτής σας με λήπτη εσάς.

Προϋποθέσεις:

Εκτός από ένα πλήρως αναβαθμισμένο Pegasus Web App, απαιτούνται και τα modules:

    PE.00.029 - Web App Module Παραστατικά Προμηθευτών
    PE.00.033 - Αποδείξεις

ανάλογα με το ποιο κύκλωμα θέλετε να ενημερώνετε.

Λειτουργία:

Οι προμηθευτές σας καταχωρούν myDATA παραστατικά όπου ο λήπτης είναι η δική σας επιχείρηση. Μπορείτε να κατεβάσετε αυτές τις εγγραφές στο Pegasus Web App σας με τη διαδικασία που περιγράφεται στη μελέτη Αποστολή/Παραλαβή παραστατικών myDATA μέσα από το Pegasus Web App ERP και την παράγραφο 2.3.

Για να αντιστοιχίσετε αυτές τις εγγραφές myDATA, θα πρέπει να έχετε ήδη καταχωρήσει παραστατικά(ή αποδείξεις) προμηθευτών στην εφαρμογή σας τα οποία θα έχουν ίδια στοιχεία. Πλέον, μπορείτε εύκολα να δημιουργήσετε τα αντίστοιχα παραστατικά/αποδείξεις προμηθευτή απευθείας μέσα από την κάθε εγγραφή myDATA και να αποστείλετε τους χαρακτηρισμούς τους, ώστε να κερδίζετε χρόνο στην καταχώρηση.

Το μόνο που θα πρέπει να κάνετε χειροκίνητα, είναι να δημιουργήσετε τις εκάστοτε γραμμές παραστατικού/απόδειξης με την ίδια καθαρή αξία/κατηγορία ΦΠΑ που καταχώρησε και ο προμηθευτής σας.

Βήματα:

1. Εφόσον έχετε κάνει [Παραλαβή Δεδομένων από την ΑΑΔΕ], κάνετε διπλό κλικ στην επιθυμητή εγγραφή από τη λίστα [Παραστατικών myDATA]. Στην οθόνη που εμφανίζεται και στο tab [Γενικά Στοιχεία], στο κάτω μέρος κάνετε κλικ στο button [Καταχώρηση Παραστατικού Αγοράς].

2. Στο παράθυρο που εμφανίζεται, καλείστε να επιλέξετε τον τύπο του παραστατικού/απόδειξης που θέλετε να καταχωρηθεί.

Αρχικά επιλέγετε τον τύπο (μπορείτε να καταχωρήσετε είτε παραστατικό προμηθευτή είτε απόδειξη προμηθευτή) και στη συνέχεια, κλικ στο ανάλογο button.

Σημείωση: σε περίπτωση που το Pegasus Web App δεν διαθέτει κάποιο από τα modules [Παραστατικά Προμηθευτών] ή/και [Αποδείξεις], με το κλικ στο ανάλογο button θα εμφανίσει και μήνυμα [Δεν έχετε δικαίωμα διαχείρισης], ακολουθούμενο από το όνομα του module. Μπορείτε να προσθέσετε τα modules που επιθυμείτε από την επιλογή Web App Store πάνω δεξιά στο διαχειριστικό περιβάλλον της εφαρμογής.

3. Ανάλογα με την επιλογή στο βήμα#2, ανοίγει και νέα οθόνη καταχώρησης (παραστατικό ή απόδειξη προμηθευτή).

Παρατηρείτε ότι στη νέα οθόνη, αφενός εμφανίζει μήνυμα στο πάνω μέρος ώστε ο χρήστης να ενημερωθεί ότι η καταχώρηση αυτού του παραστατικού προέρχεται από εγγραφή που κατέβηκε από το myDATA(αναφέρει και το ΜΑΡΚ/αναγνωριστικό της). Αφετέρου, έχουν συμπληρωθεί τα εξής στοιχεία αυτόματα(τα βρίσκει από την εγγραφή myDATA):

    Προμηθευτής (εφόσον βρει προμηθευτή με το ίδιο ΑΦΜ)
    Ημερομηνία παραστατικού
    Σειρά
    Αριθμός

Εκτός των παραπάνω, ο χρήστης θα πρέπει να προσθέσει χειροκίνητα γραμμές ειδών:

    Τα είδη θα πρέπει να έχουν συνολική αξία όση εμφανίζεται στο μήνυμα στο πάνω μέρος της οθόνης του παραστατικού (ή στο tab [Συγκεντρωτικά Στοιχεία] της εγγραφής myDATA)
    Για τις γραμμές αυτές, ο χρήστης θα πρέπει να ελέγξει το tab [Συνοπτικές Γραμμές] για να εντοπίσει τη σωστή κατηγορία ΦΠΑ αλλά και σε περίπτωση που η εγγραφή myDATA περιέχει παραπάνω από μια κατηγορίες ΦΠΑ, να καταχωρήσει ξεχωριστό είδος που θα έχει την ανάλογη κατηγορία ΦΠΑ αλλά και την ανάλογη καθαρή αξία.

Ο τελικός στόχος είναι τα είδη που θα καταχωρηθούν να έχουν ακριβώς τις ίδιες τιμές για καθαρή αξία/κατηγορία ΦΠΑ με αυτές που αναφέρονται στην εγγραφή myDATA. Ως εκ τούτου, θα χρειαστεί να καταχωρηθούν ξεχωριστές γραμμές ανά κατηγορία ΦΠΑ.

Δεν παίζει ρόλο το είδος και η ποσότητα που θα επιλέξετε αρκεί η καθαρή αξία και η κατηγορία ΦΠΑ κάθε είδους που θα καταχωρήσετε, να είναι αντίστοιχη με αυτή που υπάρχει σε κάθε [Συνοπτική Γραμμή] της εγγραφής myDATA.

Παράδειγμα

Στη συγκεκριμένη περίπτωση, στις [Συνοπτικές Γραμμές] της εγγραφής myDATA αναφέρονται τα εξής στοιχεία:

    Καθαρή Αξία: 1240
    Κατηγορία ΦΠΑ: 24%

Ως εκ τούτου, καταχωρείτε ένα είδος που έχει [Κατηγορία ΦΠΑ] 24% καθώς και καθαρή αξία γραμμής 1240€(εννοείται οτι μπορείτε να καταχωρήσετε πχ ποσότητα 10 επί 124 καθαρή αξία, αρκεί το σύνολο γραμμής να βγει 1240).

4. Ολοκληρώνοντας την καταχώρηση του είδους, ελέγχετε ότι η συνολική αξία του παραστατικού είναι όμοια με αυτή της εγγραφής myDATA. Αν είναι εντάξει, προχωράτε στην καταχώρηση του παραστατικού.

Σε περίπτωση που υπάρχει κάποια διαφορά, η εφαρμογή εμφανίζει σχετικό μήνυμα. Για παράδειγμα, αν έχετε κάνει κάποιο λάθος στην στρογγυλοποίηση ή έχετε καταχωρήσει κάποια επιβάρυνση:

5. Με την καταχώρηση του παραστατικού, αυτόματα αποστέλλονται στο myDATA και οι αντίστοιχοι χαρακτηρισμοί.