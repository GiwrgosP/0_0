Σκοπός: Η παρούσα μελέτη περιγράφει τον τρόπο με τον οποίο ο χρήστης μπορεί να παραμετροποιήσει τους χαρακτηρισμούς των εγγραφών που στέλνει στο myDATA με χρήση των [τύπων είδους] και των αντιστοιχιών myDATA που ορίζονται σε αυτούς.

Λειτουργία:

Οδηγίες παραμετροποίησης των κατηγοριών αντιστοιχίσεων και των συσχετιζόμενων εγγραφών μπορείτε να δείτε στη μελέτη https://www.tesae.gr/articles/protipes-meletes-i-efarmoges-(pegasus-webapp)/pegasus-ke-mydata/orismos-antistichion-mydata-sto-pegasus-web-app-erp.html .

Πιο συγκεκριμένα, στον πίνακα [Τύποι Ειδών] μπορείτε να ορίσετε τις εξής κατηγορίες αντιστοιχίσεων:

    myDATA: Χαρακτηρισμοί Εσόδων
    myDATA: Χαρακτηρισμοί Εξόδων
    myDATA: Χαρακτηρισμός E3 Εσόδου
    myDATA: Χαρακτηρισμός E3 Εξόδου

    οι παραπάνω κατηγορίες έχουν τιμές ως προεπιλογή στις standard εγγραφές
    myDATA: Συντελεστές Παρακράτησης Φόρου
    myDATA: Συντελεστές Λοιπών Φόρων
    myDATA: Συντελεστές Χαρτοσήμου
    myDATA: Συντελεστές Τελών
    myDATA:Κωδικοί Εξαίρεσης ΦΠΑ
    myDATA: Επισημάνσεις

Για παράδειγμα, ακολουθούν οι κατηγορίες αντιστοίχισης για τον τύπο είδους [Εμπορεύματα]:

Αντιστοιχίζοντας κάποιο είδος με τον επιθυμητό τύπο είδους (καρτέλα είδους->tab [ομαδοποίηση]), η εγγραφή myDATA που θα δημιουργηθεί θα φέρει πλέον τις συγκεκριμένες αντιστοιχίες για το συγκεκριμένο είδος.

Σημαντική σημείωση: για να μπορείτε να επιλέξετε κάποιον τύπο είδους, θα πρέπει να έχετε τσεκάρει την επιλογή [Εμφανίζεται] στο μενού [Toolbox->Εργαλεία Παραμετροποίησης->Παραμετροποίηση Αποθήκης->Τύποι Ειδών Αποθήκης] και στον επιθυμητό τύπο είδους. 

 

Για παράδειγμα, έστω ότι καταχωρείτε ένα παραστατικό όπου επιλέγετε 2 είδη:

    ένα είδος όπου επιλέξατε [τύπο είδους->εμπορεύματα]
    ένα είδος όπου επιλέξατε [τύπο είδους->παροχές υπηρεσιών]

Δημιουργώντας το παραστατικό myDATA και ελέγχοντας τις εγγραφές στο tab [Αναλυτικές γραμμές], παρατηρείτε ότι έχουν δημιουργηθεί δύο διαφορετικές γραμμές, μια για κάθε είδος, οι χαρακτηρισμοί των οποίων προκύπτουν από τους [τύπους ειδών] και τις αντιστοιχίες τους. Επίσης, έχει διαχωριστεί και η καθαρή αξία σύμφωνα με τα παραπάνω.

Στη μελέτη για τη δημιουργία αντιστοιχίσεων myDATA (και συγκεκριμένα στo #4) μπορείτε να δείτε τα βήματα ορισμού τιμής σε παραπάνω από μια κατηγορία αντιστοίχισης. Για παράδειγμα, μπορείτε να ορίσετε τιμή για τους κωδικούς εξαίρεσης ΦΠΑ σε κάποιον τύπο είδους, ώστε όταν τα σχετικά είδη έχουν 0% ΦΠΑ, να προκύπτει αυτόματα η αντιστοιχία εξαίρεσης ΦΠΑ για το myDATA.